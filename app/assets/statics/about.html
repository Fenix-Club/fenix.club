<h1>O Klubie</h1>
<div class="row about-row row-sm-height">
  <div class="col-md-3 col-sm-height col-middle">
    <div class="hexagon">
      <i class="glyphicon glyphicon-retweet"></i>
    </div>
  </div>
  <div class="col-md-9 col-sm-height">
    <h3>Łącznik ze światem prawdziwej nauki</h3>
    <p>Klub Fenix prowadzi działalność edukacyjną skierowaną do uczniów szkół średnich wykazujących zdolności i zainteresowania w dziedzinie nauk ścisłych. W przeciwieństwie do większości szkół publicznych, Klub nie skupia się na teorii, ale uczy jej wykorzystania w praktyce. Każdy uczeń ma możliwość rozwijania swoich pomysłów w formie projektów naukowych przy wsparciu prawdziwych naukowców oraz wykorzystaniu profesjonalnych laboratoriów.</p>
  </div>
</div>
<div class="row about-row row-sm-height">
  <div class="col-md-9 col-sm-height">
    <h3>Praca zespołowa drogą do sukcesu</h3>
    <p>Współczesna szkoła uczy przede wszystkim pracy indywidualnej. Stosowany system oceniania oraz konkursy przedmiotowe skierowane do pojedynczych osób motywują do samodzielnej pracy i własnego sukcesu, ograniczając w ten sposób współpracę między uczniami i wymianę wiedzy oraz doświadczeń. Jest to sprzeczne z obserwowaną na całym świecie tendencją do zespołowego prowadzenia projektów naukowych. Także założycie Klubu od wielu lat udowadniają, że odpowiednio przygotowywana młodzież może osiągnąć znacznie lepsze rezultaty, kiedy pracują w grupie. Dlatego nasza Fundacja realizuje głównie programy drużynowe, gdzie uczestnicy wzajemnie się uzupełniają i uczą współpracować. Efekty naszych działań można obserwować m in. na przykładzie Międzynarodowego Turnieju Młodych Fizyków. Dzięki pracy naszej kadry drużyna zdolnych licealistów od pięciu lat wygrywa eliminacje w Polsce, a w tym roku zdobyła złoto na zawodach międzynarodowych (rok wcześniej srebro).</p>
  </div>
  <div class="col-md-3 col-sm-height col-middle">
    <div class="hexagon">
      <i class="glyphicon glyphicon-user"></i>
    </div>
  </div>
</div>
<div class="row about-row row-sm-height">
  <div class="col-md-3 col-sm-height col-middle">
    <div class="hexagon">
      <i class="glyphicon glyphicon-star"></i>
    </div>
  </div>
  <div class="col-md-9 col-sm-height">
    <h3>Koła naukowe, warsztaty i obozy tematyczne</h3>
    <p>Program Klubu obejmuje zagadnienia z zakresu matematyki, fizyki oraz informatyki. Wiedza z tych przedmiotów jest przekazywana w formie różnorodnych zajęć takich, jak koła naukowe, obozy czy warsztaty. Ponadto Klub przygotowuje swoich podopiecznych do rywalizacji w  wybranych konkursach i olimpiadach korzystając z doświadczenia dawnych laureatów i finalistów olimpiad. Rozwijane są również tzw. umiejętności miękkie, m.in. praca w grupie, wystąpienia publiczne czy radzenie sobie z towarzyszącym stresem. Niezwykle cenne są spotkania i konsultacje z pracownikami naukowymi, którzy pomagają w wyborze właściwej ścieżki badań.</p>
  </div>
</div>